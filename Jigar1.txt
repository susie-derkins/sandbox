mujhe de rahe.n hai.n tasalliyaa.N vo har ek taazaa payaam se
					- Jigar Moradabadi 

mujhe de rahe.n hai.n tasalliyaa.N vo har ek taazaa payaam se 
kabhii aake manzar-e-aam par kabhii haT ke manzar-e-aam se 

na Garaz kisii se na vaastaa, mujhe kaam apane hii kaam se 
tere zikr se, terii fikr se, terii yaad se, tere naam se 

mere saaqiyaa, mere saaqiyaa, tujhe marahabaa, tujhe marahabaa 
tuu pilaaye jaa, tuu pilaaye jaa, isii chashm-e-jaam ba jaam se 

terii subh-o-aish hai kyaa balaa, tujhe ae falak jo ho hausalaa 
kabhii karale aake muqaabilaa, Gam-e-hijr-e-yaar kii shaam se 
